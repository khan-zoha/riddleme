Kia ye aam baat hai ke aik aadmi ki sari ungalian aik hath pe na hou?
Agar naib sadar ki maut ho tou naya sadr kaun ho ga?
Lahore mein rehne wale shakhs ko Karachi mein dafnana qanoon ke khilaaf kyun hai?
Kaunsa jumla sahi hai: “penguin urta hai” ya “penguin urti hai”?
Aik race mein agar aap dusre position wale khilari se aagay nikal jaein tou aap kis position pe honge?
Amnah ke abu ki 5 betiyan hain, jin ka naam hai Peer, Mangal, Budh, Jumeraat. 5th beti ka kya naam hai?
Aik electric train maghrib se mashriq jaa rahi hai. Aur hawa mashriq se maghrib chal rahi hai. Train ka dhunwa kis taraf jae ga?
Aik murghay ne Ali aur Aslam ki khaiton ke darmyan mein anda diya. Anda Ali ka ho ga ya Aslam ka?
In mein se kaunsa jumla durust hai a) anday ki zardi safed hain, ya b) anday ki zardi safed hai?
Aik kilo loha aur aik kilo kapaas mein se zyada bhari kaunsa?
Aik larki aik 50-foot siri se giri lakin usko chot na lagi. Kia ye mumkin hai?
Kia aik larki 25 din bagair soye guzar sakti hai?
Aik ghar mein teen ahem kamre hain. Pehla paison se bhara hua hai. Doosra ahem kaghzat se bhara hua hai. Teesra zewraat se bhara hua hai. Aik din un tamam kamron mein aag lagi. Police walo ne pehle kis kamre ko bujhaya?
Mount Everest ke daryaft honay se pehlay, zameen ka sab se ouncha pahar konsa tha?
Kisi aik manzala ghar ke andar sab kuch gulabi rang ka hai. Gulabi deewarein, gulabi parde, gulabi darwaze, gulabi sofay, gulabi kursian, gulabi farsh. Seerhion ka kya rang ho ga?
Hazrat Musa ne har nasal ke kitne janwar kashti par sawar kiye?
Aik bandar, gulehri aur chiriya narial ke darakht ki choti tak race laga rahe hain. Sab se pehle kele tak kaun pohanche ga?
Aap ke paas aik machis ki teeli hai. Aik andhere kamre mein tel wala lamp, mombati aur akhbaar hai, aap sab se pehle kya jalaein ge?
Agar aap ko sarak pe 10 hazar rupay ka note mile toh aap kya 8 hazar ka phone khareedein ge ya 6 hazar ki cycle?
Aik ball aur balla mila ke 50 rupay ke hain. Balla ball se 30 rupay zyada mehnga hai. Ball kitne rupay ki hai?
5 pump 5 cylinder mein 5 minute mein gas bharte hain. 50 pump 50 cylinder mein kitni der mein gas bharein ge?
Aik baagh mein kisaan ne sabzi lagai. Har roz sabzi pehle se dugni ho jati hai. 10 din mein, sabzi poore baagh mein phail gai. Ye bataiye ke sabzi kitne din mein aadhe baagh tak phaili thi?
Agar doctor apko 3 golia (diwayi) har adhe ghante baad khane ko de tou kitni der lage gi sab golia (diwayi) khatam hone mei?
Aik khandan mein do walidain hain aur 6 betay hain. Har bete ki aik behan hai. Khandan mein kitne log hain?
Jab Ahmed 40 saal ke thay, Ali ki umar in se aadhi thi. jab Ahmed 50 saal ke ho gaye to Ali ki umar kitni hai?